{"content": "dit alles is beslisbaar.  \neen automaat van duwen en verdrukking  \nheeft zijn voeding op de stapel al gevonden,  \nricht zich op, bestaat en genereert zichzelf.  \n  \neen machine lichamen en discobal  \nverschuift doorheen katoen en kussens polyester  \nkamers die wij met bloed en zaad,  \nmet nat en suikerspin van toestand doen veranderen.  \n  \nzo hangen we bestorven, overhit en uitgedroogd,  \ngeleegd/gevuld met plastic zakjes mat kristal  \nzoeken naar een seks in de muziek;  \nde lucht extases bechamel rond onze schouders.  \n  \nen zo meteen word ik uiteengereten  \nop een terrasje waaraan ik mij verveel  \neen jongeman herkent het westers kwaad in mijn lievelingst-shirt  \nen captagon triggert een event;  \n  \nbinnen het systeem lijkt de reactie exotherm maar in het echt verandert niets.  \ner is ontsteking, oxidatie, de moleculen voeren hun instructies uit  \nde werkelijkheid is onverwoestbaar en de mens  \neen abstractie vet, verdriet en proteine  \ndie zich zomaar over de straatstenen verspreidt  \neen rorschachvlek van jongens vormt  \nde exegese van een oorlog die nog niet begint  \n  \nen toch  \nzijn er knuffels  \nstreelt men zich letterlijk de kleren uit  \nde pupillen te wijd, ons voorvocht een netwerk van draden  \nin het kussenfort wordt kauwgom uitgedeeld,  \nbuiten heeft iemand een playlist opgezet en iedereen  \niedereen heeft lippen.  \n  \nwe vormen  \neen lijf van jongens dat doorheen de slaapkamer pulseert  \nzich vindt in de spieren, gebalde prostaat  \nik lik het zweet salpeter van zijn schouders, mag kijken  \nnaar de riem van kruit en spijkers die hij rond zijn borstkas draagt  \nen pruts aan de bedrading, onderzoek de spaghetticode geopolitiek  \ndie ons tot deze chaos van organen heeft herleidt.  \n  \nde kranten willen dat wij elkaar vernietigen.  \nnigel farage wilt dat wij elkaar vernietigen.  \nal-baghdadi wilt dat wij elkaar vernietigen.  \nde fysica wilt dat wij elkaar vernietigen.  \n\n\n  \nwat een degoutante lente.  \nzwerend in de bomen spuwen reigers braaf hun nesten aan elkaar,  \nniemand had de bloesems wat dan ook gevraagd  \nmaar kijk, toch staan ze daar, geil en klaargemaakt,  \nbestuurd door een zon die niet weet wat ze doet.  \nen ja, ook mij is de dopamine niet vergeten;  \nvoor de spiegel op het toilet geef ik toe aan de vraag van het publiek,  \nduw onderbroek met duim en handpalm naar beneden,  \nkijk speels de lens in  \nen druk af.  \n  \nde machinekamer op de keizersgracht  \n(een tak in een graaf op abstractie van mysql als key-value store)  \nblinkt scheef in het mechanisme van zonsondergang doorheen een zolderraam  \nwaar licht dat onder een hoek van 10 graden valt indirect wordt, \"zacht\".  \nhet gedocumenteerd systeem van de vallende avond.  \n  \nik laat de data door mijn bindings glijden,  \nfilter dagenlang van tien tot zes de smurrie van het internet  \nspin het, bleek het, schmink het,  \ntot het deprecations warnings lekkend, stinkend  \nnaar verbrand plastiek op mijn bureau obsceen de benen opent,  \neen soort beweging maakt, uitnodigend.  \n  \nhormonaal, bijna, vind ik de weg, het midden  \ntussen de kabels. verpakt, de context vergeten,  \ntrek ik mij de zweer omheen de lippen,  \nproef het vocht, begin langzaam te verteren en  \ntransponeer naar toestand overbodig.  \ncontrole is illusie, de input kan regeren.  \nprotocollair ben ik, omschreven en voorzichtig  \nin dit labyrint van buffers blijven hangen.  \npompend loopt er data tot in mij, ze vormt zich  \nvan ether tot netwerk mat glas, tot gangen  \ndie elektronen in het koper zijn ontvallen  \n  \nblank leg ik een valse lenigheid over de dingen  \nschuur een bedding in het stof van de geschiedenis (die ik bezit)  \ntot ze perfect rondom mijn billen past  \nen kijk, het automaat werkt fucking magnifiek:  \nik moet alleen maar achterover leunen,  \nonderga het sacrament documentaire,  \nlaat ze langs mijn darmen tot ontplooiing komen  \nzich vermengen tot signature cocktail:  \n  \nin de bataclan gooit iemand een slipje op het podium,  \njesse hughes ruikt er aan en lacht. het publiek gaat uit zijn dak;  \nbutler en foucault lezen kindjes een verhaaltje voor,  \nhet monster dat je beheerst, gewoon omdat het bestaat;  \nwhitman schuilt onder de bankjes van een metrostation  \nboven hem breken gezichten aan scherven,  \nhuilen puin in zijn baard tot ze weg zijn;  \nik ben vergeten waarom.  \nergens groeien raketten weelderig de steden in,  \nhet klootjesvolk giet water op de takken,  \nhet klootjesvolk verdampt.  \n  \nik ben de gevaarlijkste abstractie,  \norganiseer dan maar momenten waarop ik uit elkaar kan vallen:  \n15 april 2013 heeft een zwaardere nacht dan normaal  \nwe hangen waarschuwingen aan de ramen  \ner is geopperd ons te verstoppen in de kast,  \nmaar het verzoek werd democratisch afgewezen  \n  \n  \n  \n  \neen idioot legt origami kraanvogels op plekken  \nwaar jij ze dan zal vinden, eenzame interacties  \nin een ruimte die niet werkt.  \nalan turing, homofiel en kapot in een walm cyanide  \nvindt een manier om oneindigheden te begrijpen  \neichmann hangt als maretak, als christus aan de bomen  \nstel, men bouwt een machine a die kan zeggen of een ander stopt  \nen maak met die dan nog een, b, die nooit stopt als a dat doet  \ngeef nu machine b eens aan zichzelf.  \n  \n  \ndzhokhar tsarnaev, een open wonde in suburbia,  \nschrijft een laatste dreigement op de wand van een zeilboot in een cul-de-sac.  \ndagenlang hoor ik hem huilen in de keuken, op mijn podcasts in de bus.  \n's ochtends staren naar de snelkookpan, de ipad als een hand voor de mond;  \nalles gesmolten, alles vergaan tot de baan van atomen.  \nik vind hem in een plasje zwaarmetaal, voorzichtig  \nklein, bebloed komt hij te voorschijn uit zijn kleren  \nkrijgt dokters en dekens en zoentjes en soep.  \n  \nik leg hem op zijn rug en haal de pluisjes uit zijn navel  \nde brokken gewapend beton, de verdragen  \nde bouten en vijzen, het kruit en de spijkers  \nik leg ze in mandalas rond het bed  \n  \n  \n  \norganiseer duinen waar ik weer bijeen kan komen:  \nop terschelling zakt de zon als een klok doorheen de tijd  \nvind ik makkelijk de weg doorheen de bossen  \ntot aan de laatste klim, het strand.  \n  \nglijd een zwaard in het internet, laat een gat  \nwaar de data er als chemische brol uit spuit  \n  \nhet privilege van verdriet over een kwaad  \nheb je gesprekken met een krokodil  \nwaarin geen enkel woord een wapen is?  \nben ik op zoek naar een gemeenschap  \nblijven hangen in orgie? _  \n_  \nwaarom de overheid dit feest nog toelaat is ons voorlopig onbekend.  \n  \nben ik op zoek naar een gemeenschap blijven hangen in orgie?  \nmaar wat wij doen in onze vrije tijd is onze zaak:  \neen veld omploegen,  \neen pasta maken,  \nmijn intieme revolutie is begonnen maar daar heb jij niets mee te zien  \nmijn sigaretten zijn gemeengoed, mijn subject een open raam  \nmijn lijf een vuile speeltuin, de tijd een trage grap.  \n  \nin het nieuwe binnen  \ngroeien wij de kleinste taal ter wereld  \n  \n  \neen moza iek, een escherwerk van lijven strekt zich uit  \nbedekt het brein met kamfer, ontwart de macht met tijd  \nde blanke man in mij gaat slapen, woelt nog even, kreunt  \nen legt zich uiteindelijk per ongeluk bij de dingen neer  \ndromend van de verkeerde revolutie  \n  \n  \nwat wij doen in onze vrije tijd is onze zaak  \nmaar iemand heeft thee gezet, het is 20:49,  \nde definitie van bewustzijn in de manier waarop de kamer  \n_sandwiched between two adjacent moments_  \noorzaak en gevolg als getallen op een as  \nhet licht gekanteld zodat we er nu de natte,  \nwarme onderkant van kunnen zien  \n  \n15 april 2013, 20:49. er breekt iets  \ndiep onder mijn schouderbladen,  een vonk  \nop de brandbom van mijn borstkas  \nen ik val met een gewapende rebellie uit elkaar.  \ner hangen waarschuwingen aan de ramen,  \niemand verdwijnt in het tapijt en zal er  \neen tijdje later sussend uit worden getrokken.  \n  \nhet slagveld van mijn kamer  \nmet een vriendin, een vriendin van de vriendin  \n  \n  \n  \ngisteren heeft men op het internet beslist  \ndat waarheid relatief is, maar het dichtst ligt  \nbij die van mij.  \n  \nde data poelt in mijn handen, ik drink en spoel mijn gezicht  \n  \nwat wij in onze vrije tijd doen is onze zaak maar het moet gezegd:  \nzelfs op de nacht van 15 op 16 april 2013 bleef men hier relatief veilig,  \neven leek de muziek te veel, bijna was de horizon een catastrofe  \nmaar in de vloeibaarheid van lichamen, uit elkaar gehaald en door elkaar\ngeraakt  \nvonden wij een radix van de tijd, lastig zwevend boven de geschiedenis,  \n  \nachter het stuk dat we doorzien, causaliteit als van mat glas  \nverlies ik mij in het fundamentalisme van de empathie  \nen ruim \\'92s ochtends de kamer op, het nieuws als een brandbom op tafel\\  \n  \n  \ntroost is het verkeerde woord.  \n  \n  \n  \n  \nin de vloeibaarheid van lichamen,  \nuit elkaar gehaald en door elkaar geraakt  \nvinden wij de vergelijking de tijd, lossen op  \nwat er imaginair tussen de momenten zit  \nachter het stuk dat we doorzien, causaliteit als van mat glas  \nverlies ik mij in het fundamentalisme van de empathie  \nen ruim de kamer op,  \n  \nde muren wassen, de lichamen bedekt met lakens  \niemand zet zich recht en vertelt dat zuur papier haar steeds hetzelfde zegt  \nde tuin krijgt kleur in de wind wuift het riet de vijver en ik weet niet meer  \nwelke vraag er werd gesteld  \n  \nis mijn lichaam is een herinnering die steeds geupdatet wordt  \n  \n  \n  \n  \n  \nhet fundamentalisme van mijn knuffels  \nomhelzingsmechanisme  \n  \nik ben de gevaarlijkste abstractie.  \n  \n  \nwe verdwijnen (sandwiched between two adjacent moments)  \nin de arabesque van het scherm,  \n  \nhet wapen van de post-rock  \nde agressie van alles dat dit, de kamer, de manier waarop we  \nvouwen met de tijd  \n  \n  \n  \nde vraag die zich stelt is of dit allemaal stopt  \nhet buigen van de grachtenpanden naar het water, narcissen,  \ngeschiedenis, het gevoel in mijn buik als je iets slim zegt  \nde drang naar een hand rond mijn keel, depressie  \nals excuus voor nog een keertje pannenkoeken  \n  \nik weet niet of dat stom klinkt maar ik zie jullie zo graag  \n  \n  \n  \n  \n15 op 16 april 2013.  \nop zuur papier staat een geheim  \ndat ik ondertussen al wel ken  \nen toch blijf ik hier komen.  \n  \n  \n  \npats. reificatie.  \n  \nde projectie van een stofwolk op karton  \n  \n  \n  \n  \n  \nin de wiskunde is er een functie die even snel stijgt als haar versnelling\nversnelt.  \n  \n  \noveral op de grond liggen roerloos de codes  \nstapels gebroken beelden  \nmoment na moment na moment  \n  \nin de nacht van 15 op 16 april 2013  \nzuur papier, black emperor een bom,  \ngebed in visualisatie arabesque, muziek trekt ons aan stralen  \neen walm gesmolten waterkoker in de straten, bij het koken,  \nop de gang vallen we als brandbom uit elkaar.  \n  \nde smartphone als een blad voor de mond  \n  \nhoe vreemd, gestraft te worden voor de baan van je atomen.  \n  \nis Julie nu deel van het tapijt of Ignace  \nis blijven liggen met borsthaar, geslacht, tenen  \nverstrooid doorheen het huis spreidt met armen  \ntot ik zijn voeten, tot ik zijn baard, wang op navel, warmte  \ndier, hier is geen vorm, maar kleuren zijn figuurlijk,  \niTunes weet niet wat te doen met hoe ik tril en rook  \nmet joke in de trance van een brandend bed, de kat  \nverzameling van onbetaalde liefde geen grenzen tussen  \nde matrassen continenten, de techno een godsdienst  \nvan lijven, gedoopt met fluoverf  \n  \nwe hingen waarschuwingen aan de balkondeuren, sloten de gordijnen,  \nzetten thee en verdwenen. de werkelijkheid is een doos van het verleden.  \n  \nsynthese tussen zelf en ander.  \n  \nde eerste puzzel was een kaart  \n  \n  \nhoe draag je een iPad als een hand voor de mond?  \neen kantwerk van ducktape strekt zich hyper over de exchanges,  \ntrilt bij het ontbijt, vibreert elke daad van verzet  \nals MPEG-DASH over HTTP over double twisted pair,  \nelke request een response, elke syn een ack of fin  \ndoor jouw AS, over de backbone, naar mijn AS,  \neen beweging over 802.11n verdwijnt in de radio  \nontploft gebeurtenissen doorheen het koper  \nik laat de data door mijn bindings glijden,  \nbreek op, normaliseer, veralgemeen  \nelk gevoel een subklasse van object  \nelk event veralgemeend tot abstractie actie-reactie  \n  \n  \n  \n's ochtends worden we wakker in plassen van gefilterd zwaarmetaal,  \nverdrinken in het nieuws, in de schuld van de muziek  \n  \n  \n  \n  \nmaar robin heeft zichzelf als veilig gemarkeerd  \n  \nergens ligt een been op zichzelf, een object in de euclidische ruimte die\nboston omvat  \nwhitman vlucht tussen de mensen  \n  \nde kleur van vuur is gelijk aan die van bloed  \n  \n  \n  \nhet radicale van mijn empathie  \nis moeilijk, anwar al awlaki heeft nood aan intimiteit  \nen vindt die in sekswerk,  \n  \nde verbanden zijn duidelijk. Ik  \nmaar wat wij het licht, het licht de kamer  \nwat de kamer de muziek, wat de muziek de werkelijkheid oplegt  \nis moeilijker.  \n  \n's Avonds doen we kamfer op zijn wonden, spelen super mario en spoonen op de\nzetel  \n  \noveral op de grond liggen roerloos de codes  \nyou spent all this time trying to implement a pdf parser in php  \nwithout ever wondering if you should  \nwithout ever wondering if you should  \nESCkyypyypyypyypyypyypjjo  \n  \nwat wij in die uren met de kamer deden  \nwat wij met drugs en godspeed you black emperor niet durfden opleggen aan de\nwerkelijkheid  \nachtervolgt mij  \nin de vorm van een van de broertjes Tsarnaev (the cute one)  \nonder het zeil, bloedend, bevend, bloot  \neen open wonde in suburbia  \n  \n  \n  \nde kamer was haalbaar, de geest herhaalbaar,  \nJulie een gestreept en sensueel deel van de vloer,  \nbuiten was moeilijk, je probeerde te kijken,  \nstak je hoofd achter de gordijnen en zweeg  \ntot je terugkwam en huilde en knipoog, verdween  \n  \n  \nik lig als een leeg flesje pillen op bed  \nonderga het sacrament documentaire, verzink  \nmaar als je een jointje wil hebben dan wel op het terras  \nmaar het terras is buiten  \nen buiten is moeilijk  \n  \n  \n  \nben ik op zoek naar een gemeenschap  \nblijven hangen in orgie?  \n:cq  \n\n", "created": "2017-06-26T11:44:25+00:00"}