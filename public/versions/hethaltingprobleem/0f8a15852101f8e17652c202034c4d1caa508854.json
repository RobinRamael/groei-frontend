{"content": "dit alles is beslisbaar  \neen automaat van duwen en verdrukking:  \nregulier en expressief; de machine lichamen en discobal  \nverplaatst doorheen katoen en kussens polyester  \n  \nkamers die wij met bloed en zaad, nat en suikerspin vervullen  \nmijn overhitte hoofd, een rug met puisten van tentakels  \nopengehaald, bestorven, uitgelekt tot mat kristal  \n  \nmorgen sterf ik in een aanslag in een cafe waar ik mij verveel  \neen jongeman herkent het westers kwaad in mijn grijpen naar koffie  \nin verzuchten, in afgemeten wanhoop, t-shirts uit de h&m  \n  \nhet circuit is slordig gemaakt maar het idee zit goed ineen  \nfoutcorrigerende codes leiden stromen naar een klei of een plastic  \nhet mechanisme is ontsteking, triggert een event,  \nbrandt het in de queue en de zuurstof rondom ons voert iets uit  \nwe verstuiven in een damp van vlees en botten  \nvermengen met elkaar en met de straat  \n  \ndat beeld van een brandende zoo komt steeds terug  \nde schreeuwende pinguins, de stervende beren  \nhet branden van een eenzame giraf  \n  \n's nachts staat Godel huilend aan mijn bed  \nik kan hem met mijn armen nooit compleet omringen\n\n", "created": "2016-06-05T00:08:30+00:00"}