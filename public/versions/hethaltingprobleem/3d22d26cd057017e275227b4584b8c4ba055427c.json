{"content": "dit alles is beslisbaar  \neen automaat van duwen en verdrukking:  \nregulier en expressief; deze machine lichamen en discobal  \nverschuift door de katoen en kussens polyester  \n  \nkamers die wij met bloed en zaad,  \nmet nat en suikerspin doen kantelen  \ndit overhitte hoofd, een rug met puisten van tentakels  \nopengehaald, bestorven, uitgelekt tot mat kristal  \n  \nzo meteen wordt ik uiteengereten  \nop een terrasje waar ik mij verveel  \neen jongeman herkent het westers kwaad in mijn grijpen naar schweppes  \nin verzuchten, aangemeten wanhoop, t-shirts uit de h&m  \n  \nhet circuit is slordig gemaakt maar het idee zit goed ineen  \nfoutcorrigerende codes leiden stromen naar een klei of een plastic  \nhet mechanisme is ontsteking, triggert een event,  \nbrandt het in de queue en de zuurstof rondom ons voert instructies uit  \nwe verstuiven in een damp van vlees en botten  \nvermengen met elkaar en met de straat  \n  \ndat beeld van een brandende zoo komt steeds terug  \nde schreeuwende pinguins, de stervende beren  \nhet branden van een eenzame giraf  \n  \n's nachts staat Godel huilend aan mijn bed  \nik kan hem met mijn armen nooit compleet omringen\n\n", "created": "2016-06-06T13:47:42+00:00"}